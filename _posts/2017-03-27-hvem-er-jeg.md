---
inFeed: true
description: >-
  Mit navn er Jørgen Larsen - jeg er 43 år og bor i Vanløse med mine 2 drenge.
  Jeg er, af natur, ikke specielt konkurrenceminded, selvom jeg i min karriere
  har haft en række krævende lederjobs som bl.a. udviklingschef, afdelingschef
  og adm. direktør. Jeg stiller ikke op til løb med mindre, at jeg er der som
  opbakning til en anden løber. Grunden er, at jeg ikke løber for at slå hverken
  andres eller egne tider, men fordi jeg virkelig godt kan lide at løbe og mærke
  det løbet giver mig af positivitet og glæde.
dateModified: '2017-03-29T15:53:37.198Z'
datePublished: '2017-03-29T15:53:37.659Z'
title: Hvem er jeg?
author: []
publisher: {}
via: {}
sourcePath: _posts/2017-03-27-hvem-er-jeg.md
hasPage: true
starred: false
datePublishedOriginal: '2017-03-27T14:03:36.234Z'
url: hvem-er-jeg/index.html
_type: Article

---
![](https://the-grid-user-content.s3-us-west-2.amazonaws.com/f75a6ec4-50be-4637-96e6-e6cc4e1093bd.jpg)

## Hvem er jeg?

Mit navn er Jørgen Larsen - jeg er 43 år og bor i Vanløse med mine 2 drenge. Jeg er, af natur, ikke specielt konkurrenceminded, selvom jeg i min karriere har haft en række krævende lederjobs som bl.a. udviklingschef, afdelingschef og adm. direktør. Jeg stiller ikke op til løb med mindre, at jeg er der som opbakning til en anden løber. Grunden er, at jeg ikke løber for at slå hverken andres eller egne tider, men fordi jeg virkelig godt kan lide at løbe og mærke det løbet giver mig af positivitet og glæde.
![](https://the-grid-user-content.s3-us-west-2.amazonaws.com/af729c99-4c7b-4853-91a5-16163b12f656.jpg)

**Men hvordan havnede jeg med sådan en attitude?**

I mine unge dage var jeg en ganske udemærket løber, men var enormt plaget af skader - indtil jeg for en del år siden, begyndte at kigge på min teknik, hvilket betød, at skaderne tildels udeblev. Det kunne stadig være en kamp at komme ud at løbe, da jeg ofte jagtede bedre og bedre tider - motivationen var at løbe 10 sekunder hurtigere. Jeg fik så, heldigvis, det klarsyn for nogle år siden, at jeg nok ikke kom til at blive verdensmester i løb, uanset distancen og hvor mange sekunder jeg prøvede at klippe af min tid. Så mit fokus blev ændret! - Det handler stadigvæk om teknik men hastighedskonkurrencen med mig selv blev droppet, til fordel for langsomme og lange løbeture som dels både giver færre skader OG lyst til også at løbe dagen efter - altså jeg fik en sundere og mindre nedbrudt krop.