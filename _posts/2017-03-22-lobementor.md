---
inFeed: true
description: 'Løb skal være en oplevelse, det skal være givende og sjovt.'
dateModified: '2017-03-27T14:01:56.184Z'
datePublished: '2017-03-27T14:01:56.797Z'
title: LØBEMENTOR
author: []
publisher: {}
via: {}
sourcePath: _posts/2017-03-22-lobementor.md
hasPage: true
starred: false
datePublishedOriginal: '2017-03-22T20:30:53.543Z'
url: lobementor/index.html
_type: Article

---
# LØBEMENTOR

## Det jeg kan hjælpe med

Løb skal være en oplevelse, det skal være givende og sjovt.

Det kan være svært at finde overskuddet til, at få løbet en tur hvis løb ses som et "krav" og ikke en positiv del af sit liv. I min rolle som løbementor vil jeg give dig glæden som der findes i løb, og dermed hjælpe dig ud over dørtærsklen, selv når det blæser og regner. Jeg arbejder med det fokus, at løb skal være en oplevelse, givende og sjovt. Det betyder f.eks. at vi løber langsomt, men i forholdsvis lang tid, så vi opbygger din udholdenhed, din styrke og ikke mindst, giver kroppen lyst til at løbe.

Løbeture kan være et frirum som giver dig mulighed for at have fokus på dig og din krop, og opnå en pause fra den hektiske hverdag, som mange af os har. Løb, specielt de ture med en varighed over 1 time giver iflg. flere undersøgelser en god effekt imod angst, depression og stress.

Kort sagt, så er mit fokus, at få dig til, at opleve letheden og glæden ved løb - at muskelmassen stiger, udholdenheden bliver bedre, sindet forbedres og meget mere. Alt dette er sideeffekter, men ikke et direkte mål.

Målet er, at jeg vil hjælpe dig med, at finde glæden ved løb, så det bliver en fast, positiv del af dit liv.

## Hvem er jeg?

Mit navn er Jørgen Larsen - jeg er 43 år og bor i Vanløse med mine 2 drenge. Jeg er, af natur, ikke specielt konkurrenceminded, selvom jeg i min karriere har haft en række krævende lederjobs som bl.a. udviklingschef, afdelingschef og adm. direktør. Jeg stiller ikke op til løb med mindre, at jeg er der som opbakning til en anden løber. Grunden er, at jeg ikke løber for at slå hverken andres eller egne tider, men fordi jeg virkelig godt kan lide at løbe og mærke det løbet giver mig af positivitet og glæde.

Men hvordan havnede jeg med sådan en attitude?

I mine unge dage var jeg en ganske udemærket løber, men var enormt plaget af skader - indtil jeg for en del år siden, begyndte at kigge på min teknik, hvilket betød, at skaderne tildels udeblev. Det kunne stadig være en kamp at komme ud at løbe, da jeg ofte jagtede bedre og bedre tider - motivationen var at løbe 10 sekunder hurtigere. Jeg fik så, heldigvis, det klarsyn for nogle år siden, at jeg nok ikke kom til at blive verdensmester i løb, uanset distancen og hvor mange sekunder jeg prøvede at klippe af min tid. Så mit fokus blev ændret! - Det handler stadigvæk om teknik men hastighedskonkurrencen med mig selv blev droppet, til fordel for langsomme og lange løbeture som dels både giver færre skader OG lyst til også at løbe dagen efter - altså jeg fik en sundere og mindre nedbrudt krop.

## Dine muligheder

* Træningspas med udgangspunkt i Vanløse på 1-2 timer: 850 kr.
* Klippekort til 5 træningspas (med udgangspunkt i Vanløse): 3.500 kr.

Hvis du har specielle ønsker, så finder vi sammen en løsning.

[Book din tid her][0].

## Min inspiration

* Dr. Nicholas Romanov (skaberen af "The Pose Method").
* Claus Hechmann (træner for flere af landets bedste langdistanceløbere og kendt for bogen "Løb som eliten").
* Stephen Guise med hans mini habits koncept fra bogen "Mini Habits: Smaller Habits, Bigger Results".
* Stephen Shapiro med hans bog "Goal-free living".

[0]: https://jorgenlarsen.youcanbook.me/